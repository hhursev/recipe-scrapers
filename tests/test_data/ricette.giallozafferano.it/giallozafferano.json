{
  "author": "GialloZafferano",
  "canonical_url": "https://ricette.giallozafferano.it/Bavarese-alle-fragole.html",
  "site_name": "Ricette di cucina - Le Ricette di GialloZafferano.it",
  "host": "ricette.giallozafferano.it",
  "language": "it",
  "title": "Bavarese alle fragole",
  "ingredients": [
    "Latte intero 200 ml",
    "Tuorli 3",
    "Zucchero 105 g",
    "Baccello di vaniglia ½",
    "Limoni ½",
    "Sale fino 1 pizzico",
    "Fragole 1,1 kg",
    "Gelatina in fogli 18 g",
    "Panna fresca liquida 500 ml",
    "Panna fresca liquida 150 ml",
    "Zucchero a velo 30 g"
  ],
  "instructions": "Per preparare la bavarese alle fragole, iniziate dalla crema inglese che è la base del dolce: incidete mezza bacca di vaniglia e raschiate con la punta di un coltellino per estrarre i semini 1 . Prelevate la scorza del limone facendo attenzione a non sbucciare anche la parte bianca 2 e unite i due aromi nel pentolino con il latte 3 : scaldate a fuoco dolce fino a sfiorare il bollore poi spegnete il fuoco.\nIntanto versate i tuorli in una ciotola capiente sbatteteli con la frusta poi aggiungete 65 g di zucchero semolato a pioggia continuando a mescolare 4 e aggiungete un pizzico di sale 5 . Lavorateli per qualche minuto, fino ad ottenere un composto omogeneo. Versate sulle uova sbattute il latte scaldato, filtrandolo con un colino a maglie strette 6 .\nMescolate con una spatola 7 e ponete la crema a cuocere a bagno maria a fuoco basso, sempre mescolando 8 ; la temperatura della crema non deve mai superare gli 85° (controllate con un termometro da cucina) 9 .\nQuando la crema sarà pronta versatela in una ciotola e ponete la ciotola in un'altra più capiente e piena di ghiaccio 10 : in questo modo rafferdderete immediatamente la crema senza che la consistenza ne risenta. Mescolate 11 poi togliete dal ghiaccio e coprite la crema con pellicola a contatto per farla raffreddare completamente. Mettete in ammollo i fogli di gelatina in acqua molto fredda 12 per almeno 10 minuti.\nLavate, scolate per bene e togliete il picciolo alle fragole, quindi tagliatele a pezzi 13 e cuocetele in padella con 40 g di zucchero semolato a fuoco dolce, coperte con un coperchio (14-15).\nFrullate le fragole cotte con lo zucchero 16 e setacciate la purea ottenuta 17 . Quindi trasferitela in un pentolino e rimettetela sul fuoco dolce 18 .\nScolate e strizzate i fogli di gelatina e scioglieteli nella coulis di fragole 19 , mescolate con una frusta per farli sciogliere completamente 20 . Fate intiepidire il composto, e unitelo alla crema inglese 21 e mescolate.\nPoi a parte montate 500 ml di panna fresca (non troppo ferma) 22 e unitela alla crema di fragole 23 e amalgamate bene il composto: dovrà risultare fluido, cremoso e omogeneo. Quindi prendete uno stampo da ciambella e bagnate l'interno con dell'acqua fredda. Versate delicatamente il composto ottenuto nello stampo di 22 cm di diametro e capienza 1,5 lt 24 .\nCopritelo con pellicola trasparente 25 e ponetelo in frigorifero per almeno 4-6 ore (meglio sarebbe prepararlo la sera prima). Preparate poi la panna montata con lo zucchero a velo 26 e ponetela in una sac-à-poche 27 e in frigorifero fino al momento dell'utilizzo.\nTrascorso il tempo necessario, estraete il bavarese dal frigorifero, immergete lo stampo fino al bordo in acqua calda per qualche secondo 28 e poi capovolgete delicatamente il bavarese su di un piatto da portata 29 . Decorate il bavarese a piacere con ciuffetti di panna tutto intorno 30 .\nCreate dei ciuffi anche sulla superficie 31 . Poi decorate con le fragole fresche e foglioline di menta a piacere (32-33).",
  "instructions_list": [
    "Per preparare la bavarese alle fragole, iniziate dalla crema inglese che è la base del dolce: incidete mezza bacca di vaniglia e raschiate con la punta di un coltellino per estrarre i semini 1 . Prelevate la scorza del limone facendo attenzione a non sbucciare anche la parte bianca 2 e unite i due aromi nel pentolino con il latte 3 : scaldate a fuoco dolce fino a sfiorare il bollore poi spegnete il fuoco.",
    "Intanto versate i tuorli in una ciotola capiente sbatteteli con la frusta poi aggiungete 65 g di zucchero semolato a pioggia continuando a mescolare 4 e aggiungete un pizzico di sale 5 . Lavorateli per qualche minuto, fino ad ottenere un composto omogeneo. Versate sulle uova sbattute il latte scaldato, filtrandolo con un colino a maglie strette 6 .",
    "Mescolate con una spatola 7 e ponete la crema a cuocere a bagno maria a fuoco basso, sempre mescolando 8 ; la temperatura della crema non deve mai superare gli 85° (controllate con un termometro da cucina) 9 .",
    "Quando la crema sarà pronta versatela in una ciotola e ponete la ciotola in un'altra più capiente e piena di ghiaccio 10 : in questo modo rafferdderete immediatamente la crema senza che la consistenza ne risenta. Mescolate 11 poi togliete dal ghiaccio e coprite la crema con pellicola a contatto per farla raffreddare completamente. Mettete in ammollo i fogli di gelatina in acqua molto fredda 12 per almeno 10 minuti.",
    "Lavate, scolate per bene e togliete il picciolo alle fragole, quindi tagliatele a pezzi 13 e cuocetele in padella con 40 g di zucchero semolato a fuoco dolce, coperte con un coperchio (14-15).",
    "Frullate le fragole cotte con lo zucchero 16 e setacciate la purea ottenuta 17 . Quindi trasferitela in un pentolino e rimettetela sul fuoco dolce 18 .",
    "Scolate e strizzate i fogli di gelatina e scioglieteli nella coulis di fragole 19 , mescolate con una frusta per farli sciogliere completamente 20 . Fate intiepidire il composto, e unitelo alla crema inglese 21 e mescolate.",
    "Poi a parte montate 500 ml di panna fresca (non troppo ferma) 22 e unitela alla crema di fragole 23 e amalgamate bene il composto: dovrà risultare fluido, cremoso e omogeneo. Quindi prendete uno stampo da ciambella e bagnate l'interno con dell'acqua fredda. Versate delicatamente il composto ottenuto nello stampo di 22 cm di diametro e capienza 1,5 lt 24 .",
    "Copritelo con pellicola trasparente 25 e ponetelo in frigorifero per almeno 4-6 ore (meglio sarebbe prepararlo la sera prima). Preparate poi la panna montata con lo zucchero a velo 26 e ponetela in una sac-à-poche 27 e in frigorifero fino al momento dell'utilizzo.",
    "Trascorso il tempo necessario, estraete il bavarese dal frigorifero, immergete lo stampo fino al bordo in acqua calda per qualche secondo 28 e poi capovolgete delicatamente il bavarese su di un piatto da portata 29 . Decorate il bavarese a piacere con ciuffetti di panna tutto intorno 30 .",
    "Create dei ciuffi anche sulla superficie 31 . Poi decorate con le fragole fresche e foglioline di menta a piacere (32-33)."
  ],
  "category": "Dolci",
  "yields": "10 servings",
  "description": "Il bavarese alle fragole è dessert al cucchiaio fresco, preparato con crema inglese e coulis di fragole, panna montata, latte e zucchero.",
  "total_time": 45,
  "cook_time": 15,
  "prep_time": 30,
  "ratings": 3.9,
  "ratings_count": 27,
  "nutrients": {
    "calories": "250 kcal",
    "carbohydrateContent": "22.3 g",
    "sugarContent": "22.3 g",
    "fatContent": "15.96 g",
    "saturatedFatContent": "8.61 g",
    "fiberContent": "1.9 g",
    "cholesterolContent": "125 mg",
    "sodiumContent": "115 mg"
  },
  "image": "https://www.giallozafferano.it/images/5-534/Bavarese-alle-fragole_650x433_wm.jpg",
  "keywords": [
    "ricette",
    "ricetta",
    "cucina",
    "cucinare",
    "Bavarese alle fragole",
    "Latte intero",
    "Tuorli",
    "Zucchero",
    "Baccello di vaniglia",
    "Limoni",
    "Sale fino",
    "Fragole",
    "Gelatina in fogli",
    "Panna fresca liquida",
    "Zucchero a velo"
  ]
}
