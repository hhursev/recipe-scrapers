{
  "author": "Dagelijkse kost",
  "canonical_url": "https://dagelijksekost.vrt.be/gerechten/vol-au-vent",
  "site_name": "Dagelijkse kost",
  "host": "dagelijksekost.vrt.be",
  "language": "nl",
  "title": "Vol-au-vent",
  "ingredients": [
    "4 stengel selder",
    "2 Wortels",
    "2 Preistengels",
    "3 uien",
    "5 teentjes Look",
    "4 takjes tijm",
    "4 blaadje laurier",
    "2 takjes rozemarijn",
    "1 bosje peterseliestelen",
    "zout",
    "1 snuifje zout",
    "15 bolletje zwarte peper",
    "2 kruidnagels",
    "1 boerderij kip",
    "2 vel bladerdeeg",
    "1 eigeel",
    "Water",
    "1 dopje Water",
    "300 g gehakt",
    "1 el broodkruim",
    "peper",
    "250 g Parijse champignons",
    "1 klontje boter",
    "310 g boter",
    "80 g bloem",
    "1 liter Kippenbouillon",
    "1 scheutje madeirawijn",
    "1 dl Room",
    "1 citroen",
    "nootmuskaat",
    "3 eierdooiers",
    "2 dopje witte wijn",
    "1 snuifje cayennepeper"
  ],
  "instructions_list": [
    "Bereid een ketel met een (variant op de) klassieke groentebouillon. Je kan ook zelf groentebouillon maken.",
    "Breng een ruime hoeveelheid water aan de kook. Spoel alle groenten, snij ze grof en doe ze in de grote pot met water.",
    "Voeg de verse kruiden, wat zout en de specerijen toe.",
    "Laat de bouillon kort sudderen en leg er vervolgens de kip in.",
    "Laat de kippenbouillon een uurtje koken. Gebruik een schuimspaan om tussendoor het vet en onzuiverheden weg te scheppen.",
    "Schep de gare kip uit de pot en laat ze afkoelen.",
    "Zeef de bouillon. Een deel ervan heb je straks nodig voor het garen van de gehaktballetjes en de bereiding van de saus.",
    "Maak zelf de bladerdeegkoekjes om de vulling in te scheppen.",
    "Klop een dooier los met een klein beetje water.",
    "Verwarm de oven voor tot 180°C.",
    "Steek per gebakje een zestal ringen uit het vel bladerdeeg. Gebruik hiervoor een grote dresseerring. Steek uit vier van elke zes lapjes een rondje met behulp van een kleinere dresseerring. Bouw elk kuipje op: onderaan een ronde lap, daarboven vier ‘ringen’ van bladerdeeg, en bovenaan opnieuw een ronde lap. Lijm alle onderdelen aan mekaar met een laagje losgeklopte dooier. Strijk ook eigeel over de bovenkant van het gebakje, zodat het glanzend uit de oven komt. Gebruik een borsteltje om handig te werken.",
    "Bak de kuipjes in de oven tot ze luchtig en goudbruin zijn. Reken een baktijd van ongeveer 20 minuten op 180°C.",
    "Meng het gehakt, samen met een ei en het broodkruim. Kruid met wat peper van de molen en zout. Rol het vleesmengsel tot identieke kleine balletjes van ongeveer een centimeter diameter.",
    "Breng een deel van de (gezeefde) kippenbouillon aan de kook. Laat de balletjes daarin enkele minuten garen op een matig vuur.",
    "Snij de paddenstoelen in kwartjes.",
    "Smelt een klont boter in een pan en bak de stukjes paddenstoel. Voeg pas tijdens het bakken een geplet teentje knoflook toe zodat de look niet kan verbranden. Voeg een beetje peper en zout toe. Laat de champignons kleuren en zet ze opzij.",
    "Pluk al het vlees van het karkas van de kip. Beslis hoe je de kip wil serveren: in eerder grote stukken, hapklare brokken of extra fijn. Zet het vlees even opzij.",
    "Start de bereiding van de saus met een roux. Smelt de boter in een kookpot en voeg de bloem eraan toe. Laat het bloemmengsel al roerend “opdrogen”, maar let erop dat de roux niet aanbakt.",
    "Zodra je een lichte biscuitgeur ruikt, schenk je een deel van de gezeefde kippenbouillon in de pot. Blijf geduldig doorroeren met een garde om klontertjes te vermijden.",
    "Schenk er af en toe wat bouillon bij, en wacht tot de saus bubbelt. Ga door tot je een gebonden, maar tegelijk voldoende vloeibare saus krijgt.",
    "Voeg tenslotte een scheutje madeira (of sherry) toe en ook de room. Roer de saus zorgvuldig.",
    "Voeg de gebakken paddenstoelen, de stukjes kip en de gehaktballetjes toe aan de saus. Druppel wat vers citroensap in het mengsel en kruid de vol au vent naar smaak met wat peper, zout en versgeraspte nootmuskaat. Roer, proef en voeg naar smaak een extra beetje madeirawijn.",
    "Snij de boter in kleine blokjes.",
    "Scheid de eieren en doe de dooiers in een pan. (Gebruik bij voorkeur een pan met een bolle onderzijde.) Hou één eierdopje bij om de vloeistof voor deze saus af te meten. Voeg voor elke dooier één dopje vloeistof toe. Ik gebruik 2/3 witte wijn, en 1/3 water. (Het eiwit wordt niet gebruikt.)",
    "Klop het mengsel alvast schuimig, alvorens je het op het fornuis zet.",
    "Zet de pan op een zacht vuur en blijf zonder ophouden kloppen met de garde. Klop tegen een flinke snelheid in een 8-vorm, of draai je pan voortdurend een kwartslag naar links en naar rechts. Neem de pan af en toe weg van het vuur. Blijf doorgaan tot je een licht gebonden schuimige saus krijgt, waarin de garde sporen nalaat. Laat ze in geen geval aanbranden of te heet worden.",
    "Neem de pan van het vuur. Voeg de boterblokjes in delen toe aan de warme schuimige saus. Blijf intussen stevig kloppen met de garde.",
    "Knijp het citroensap erbij. Voeg ook een voorzichtig snuifje cayennepeper en wat zout toe.",
    "Roer en proef of de smaken in balans zijn.",
    "Snij het dekseltje uit elk bladerdeeggebak, en schep een flinke portie van de velouté met kip, balletjes en paddentoelen in en rond het koekje.",
    "Lepel wat luchtige hollandaise over elk koninginnenhapje en zet het dekseltje van bladerdeeg erbovenop.",
    "Werk elk bord af met een toef pittige tuinkers en geniet."
  ],
  "category": "Hoofdgerecht",
  "yields": "4 servings",
  "description": "Videe, vol-au-vent of koninginnenhapje: iedereen weet hoe deze klassieker op het bord verschijnt. Laat je echter niet verrassen, want de bereiding ervan vraagt wat tijd en moeite.Een versgebakken kuipje van bladerdeeg, verse kip, gehaktballetjes en paddenstoelen in een romige saus en de luchtige hollandaise. Wie dit bedacht verdient een standbeeld.",
  "total_time": 165,
  "cook_time": 165,
  "cuisine": "Belgisch",
  "ratings": 5.0,
  "ratings_count": 225,
  "image": "https://cdn.dagelijksekost.tv/recipes/LLwEgQWLcNsth6YQ6LrK/landscape/1727274513420_1500x1125?GoogleAccessId=firebase-adminsdk-2hybg%40dagelijkse-kost-prod.iam.gserviceaccount.com&Expires=16725225600&Signature=VpFtAU1gaUvyvNjNl24bS9P1dI4K18Gh%2FLxm7OflJIAF7v9B6lpvrov9B0pjO6zQ4Wa7Az1%2B70aokcbOLa02b9ZLcZ5rgRdX3lLsLEU%2FNoxkblytsN7jMHV8E4KtCpF2BN8KYyRzcjg29s2BjdRxcq%2Bg2UKl6U%2FIGqvXFdPg5zbtRMROaAjYJwQNr4IfWeAOsWAbeVyUGxwwq7LK9Gew%2Fl%2BIq9oUqUkWpX09ChoHBCksGs8Bu2fBuA3v9bYI4h1KpzkqSx%2BZTkBF63YmEZ9jDFotr6AVX6WjovUx0S9ZFrD8VVMC2tuBVyz2sZ8WngWF7nzVhSeUFwtJ5HPCx0eJ5Q%3D%3D",
  "keywords": [
    "Comfortfood",
    "Feest",
    "Gevogelte",
    "Kindvriendelijk",
    "Klassieker",
    "Stoofschotel",
    "Vlees",
    "Communie- en lentefeest",
    "Moederdag",
    "Verjaardag",
    "Week van het Gehakt",
    "Hoofdgerecht"
  ]
}
