{
  "author": "kwestiasmaku",
  "canonical_url": "https://www.kwestiasmaku.com/przepis/pieczony-kalafior",
  "site_name": "Kwestia Smaku",
  "host": "kwestiasmaku.com",
  "language": "pl",
  "title": "Pieczony kalafior",
  "ingredients": [
    "1 kalafior",
    "4 łyżki oliwy z pierwszego tłoczenia",
    "świeżo zmielony pieprz",
    "1 i 1/2 łyżeczki kurkumy",
    "1 łyżeczka czarnuszki",
    "sól morska",
    "sos czosnkowy lub ser feta",
    "natka pietruszki"
  ],
  "instructions": "Odciąć liście z kalafiora, przekroić na pół i wyciąć nadmiar głąba. Główkę kalafiora rozdzielić na różyczki lub pokroić na cząstki.\nPołożyć na dużej blaszce (np. z wyposażenia piekarnika) wyłożonej papierem do pieczenia. Piekarnik nagrzać do 200 stopni C.\nKalafiora polać oliwą, posypać pieprzem, kurkumą i czarnuszką, a następnie dokładnie wymieszać i rozłożyć na całej powierzchni blachy.\nWstawić do nagrzanego piekarnika i piec przez 30 minut. Po upieczeniu doprawić solą i posiekaną natką pietruszki.",
  "instructions_list": [
    "Odciąć liście z kalafiora, przekroić na pół i wyciąć nadmiar głąba. Główkę kalafiora rozdzielić na różyczki lub pokroić na cząstki.",
    "Położyć na dużej blaszce (np. z wyposażenia piekarnika) wyłożonej papierem do pieczenia. Piekarnik nagrzać do 200 stopni C.",
    "Kalafiora polać oliwą, posypać pieprzem, kurkumą i czarnuszką, a następnie dokładnie wymieszać i rozłożyć na całej powierzchni blachy.",
    "Wstawić do nagrzanego piekarnika i piec przez 30 minut. Po upieczeniu doprawić solą i posiekaną natką pietruszki."
  ],
  "category": null,
  "yields": "2 servings",
  "description": "To sprawdzony sposób na pieczonego kalafiora :) smakowity w wersji z kurkumą i czarnuszką, ale równie dobry z innym zestawem ziół. Sprawdzą się oregano, rozmaryn, papryka, ale również garam masala oraz przyprawa curry. Warto dodać kurkumę dla koloru. W zasadzie do zapamiętania są tutaj parametry pieczenia, a mianowicie 200 stopni C - 30 minut. Kalafiora pieczemy na dużej blaszce. Kalafiora można posypać po upieczeniu zieleniną, można podać z pokruszoną fetą lub sosem czosnkowym. Sprawdzi się jako przekąska lub dodatek np. do sałatki.",
  "total_time": null,
  "ratings": 4.77,
  "ratings_count": 52,
  "image": "https://www.kwestiasmaku.com/sites/v123.kwestiasmaku.com/files/pieczony-kalafior-01_0.jpg"
}
