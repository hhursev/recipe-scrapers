{
  "author": "Αργυρώ Μπαρμπαρίγου",
  "canonical_url": "https://www.argiro.gr/recipe/gemista/",
  "site_name": "Argiro.gr",
  "host": "argiro.gr",
  "language": "el",
  "title": "Γεμιστά",
  "ingredients": [
    "6 ντομάτες ώριμες και σφιχτές μεγάλες",
    "3 μελιτζάνες φλάσκες μέτριες",
    "3 πιπεριές πράσινες",
    "12 αμπελόφυλλα",
    "2 κ.σ. φρυγανιά",
    "1 κ.σ. ζάχαρη",
    "1 κολοκυθάκι ψιλοκομμένο",
    "12 κ.σ. ρύζι καρολίνα",
    "2 κρεμμύδια ξερά ψιλοκομμένα",
    "1⅓ φλ. ελαιόλαδο",
    "5 κ.σ. κουκουνάρι",
    "5 κ.σ. σταφίδα μαύρη",
    "1 ματσ. μαϊντανό",
    "1 ματσ. δυόσμο",
    "Αλάτι",
    "Πιπέρι"
  ],
  "instructions_list": [
    "Πλένουμε τις ντομάτες και κόβουμε μία φέτα από την κορυφή σχηματίζοντας ένα καπάκι. Με ένα κουτάλι αδειάζουμε με προσοχή την ψίχα, φροντίζοντας να αφήσουμε λίγη στη φλούδα ώστε να μην ανοίξουν τα γεμιστά.",
    "Πασπαλίζουμε την καθεμία με λίγο αλάτι και ελάχιστη ζάχαρη.",
    "Γυρνάμε τις άδειες ντομάτες ανάποδα σε δίσκο, να στραγγίσουν από τα υγρά τους. Αλέθουμε τη σάρκα της ντομάτας στο μπλέντερ.",
    "Πλένουμε τις πιπεριές και κόβουμε μία φέτα από την κορυφή τους σχηματίζοντας ένα καπάκι. Αφαιρούμε τα σπόρια και τις λευκές μεμβράνες.",
    "Κόβουμε μία λεπτή φέτα από τις μελιτζάνες και με κουτάλι αδειάζουμε την ψίχα τους, την οποία ψιλοκόβουμε.",
    "Για τη γέμιση",
    "Ζεσταίνουμε σε βαθύ τηγάνι ½ φλιτζ. ελαιόλαδο και σοτάρουμε το ψιλοκομμένο κρεμμύδι για 2-3 λεπτά.",
    "Προσθέτουμε το κολοκύθι και την ψίχα της μελιτζάνας και σοτάρουμε 2-3 λεπτά, να μαραθούν.",
    "Ρίχνουμε το ρύζι, το κουκουνάρι και τη σταφίδα και ανακατεύουμε.",
    "Περιχύνουμε με τη μισή αλεσμένη ψίχα της ντομάτας και 1 φλιτζ. νερό.",
    "Αλατοπιπερώνουμε και σιγοβράζουμε για 5 λεπτά.",
    "Αποσύρουμε το μείγμα από τη φωτιά και πασπαλίζουμε με τα ψιλοκομμένα μυρωδικά.",
    "Ελέγχουμε τα υγρά του μείγματος, καθώς πρέπει να είναι αρκετά ζουμερό όταν θα γεμίσουμε τα λαχανικά.",
    "Γεμίζουμε κάθε λαχανικό μέχρι τα 3/4, γιατί θα φουσκώσει το ρύζι με το ψήσιμο.",
    "Τα κλείνουμε με τα καπάκια τους και τα αραδιάζουμε σε βαθύ ταψί, το ένα κοντά στο άλλο.",
    "Τυλίγουμε με τα αμπελόφυλλα όση γέμιση περίσσεψε και τη βάζουμε ανάμεσα στα λαχανικά.",
    "Χτυπάμε σε ένα μπολ με σύρμα την υπόλοιπη αλεσμένη ψίχα ντομάτας με το υπόλοιπο ελαιόλαδο. Αλατοπιπερώνουμε και με ένα κουτάλι περιχύνουμε τα γεμιστά στο ταψί.",
    "Τέλος, ανακατεύουμε την τριμμένη φρυγανιά με τη ζάχαρη και πασπαλίζουμε τα λαχανικά.",
    "Για το ψήσιμο",
    "Σκεπάζουμε το ταψί με αντικολλητικό χαρτί και αλουμινόχαρτο και ψήνουμε σε προθερμασμένο φούρνο στους 180°C στις αντιστάσεις, στην κάτω σχάρα για 30 λεπτά.",
    "Αφαιρούμε το αντικολλητικό χαρτί και το αλουμινόχαρτο και συνεχίζουμε το ψήσιμο για 45 λεπτά.",
    "Σερβίρουμε σε θερμοκρασία δωματίου."
  ],
  "category": "Χορτοφαγικές - Vegetarian,Vegan,Συνταγές από την Πάρο,Ελληνική Κουζίνα,Παραδοσιακά φαγητά,Νηστίσιμα φαγητά,Καλοκαιρινά φαγητά,Μεσημεριανό φαγητό,Μαμαδίστικα φαγητά,Λαδερά φαγητά,Νηστεία,Παραδοσιακή,Φαγητά,Video,",
  "yields": "6 servings",
  "description": "Παραδοσιακά γεμιστά από την Αργυρώ. Γεμιστά συνταγή με ρύζι, μυρωδικά και πολλά αρώματα. Το πιο ωραίο λαδερό του καλοκαιριού.",
  "total_time": 105,
  "cook_time": 75,
  "prep_time": 30,
  "cuisine": "Ελληνική Κουζίνα",
  "ratings": 5.0,
  "ratings_count": 6418,
  "nutrients": {
    "calories": "468 Θερμίδες"
  },
  "image": "https://www.argiro.gr/wp-content/uploads/2023/08/gemista-400x400.jpg?v=1715951925"
}
