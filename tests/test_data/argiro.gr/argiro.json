{
  "author": "Αργυρώ Μπαρμπαρίγου",
  "canonical_url": "https://www.argiro.gr/recipe/kotopoulo-ala-krem-me-ruzi/",
  "site_name": "Argiro.gr",
  "host": "argiro.gr",
  "language": "el",
  "title": "Κοτόπουλο αλά κρεμ",
  "ingredients": [
    "2 φιλέτα στήθος κοτόπουλο",
    "4 κ.σ. ελαιόλαδο",
    "1 κρεμμύδι ψιλοκομμένο",
    "1 σκελ. σκόρδο",
    "300 γρ. μανιτάρια κομμένα σε φέτες",
    "3 χρωματιστές πιπεριές ψιλοκομμένες",
    "1 κ.σ. αλεύρι",
    "2 φλ. ζωμό κότας",
    "1 φλ. κρέμα γάλακτος (ή γιαούρτι)",
    "Αλάτι",
    "Πιπέρι (φρεσκοτριμμένο)",
    "Λίγο μαϊντανό (ψιλοκομμένο)",
    "2 φλ. ρύζι καρολινα",
    "2 κ.σ. ελαιόλαδο",
    "4 φρέσκα ψιλοκομμένα κρεμμύδια",
    "1 κ.σ. ψιλοκομμένο μαϊντανό",
    "1 κ.σ. ψιλοκομμένο άνηθο",
    "Αλάτι",
    "Πιπέρι",
    "4 φλ. ζωμό κότας"
  ],
  "instructions": "Εκτελεση\nΚόβουμε πρώτα το στήθος κοτόπουλο σε μεγάλα κομμάτια. Ζεσταίνουμε το ελαιόλαδο και το ροδίζουμε για 5 με 6 λεπτά. Προσθέτουμε το κρεμμύδι και το σκόρδο και αφήνουμε για 2 με 3 λεπτά να γίνει διάφανο. Προσθέτουμε τα μανιτάρια και τις πιπεριές και αφήνουμε να πιούν τα υγρά τους. Πασπαλίζουμε με το αλεύρι κι ανακατεύουμε να ψηθεί για 2 λεπτά. Τότε προσθέτουμε το ζωμό κι αφήνουμε σκεπασμένο να σιγοβράσει μέχρι να πιει τα υγρά του. Στο τέλος προσθέτουμε αλάτι και πιπέρι. Προσθέτουμε την κρέμα γάλακτος και σιγοβράζουμε να δέσει. Πασπαλίζουμε φρεσκοκομμένο μαϊντανό.\nΓια το ρύζι\nΖεσταίνουμε το λάδι και σοτάρουμε το κρεμμύδι για 3 με 4 λεπτά. Προσθέτουμε το ρύζι και ανακατεύουμε να λαδωθεί και να γυαλίσει. Ρίχνουμε το ζωμό ζεστό και χαμηλώνουμε τη φωτιά. Προσθέτουμε αλάτι και πιπέρι και σκεπάζουμε την κατσαρόλα. Αφήνουμε να σιγοβράσει μέχρι να εμφανιστούν τρυπούλες στην επιφάνεια του ρυζιού. Τέλος προσθέτουμε τα ψιλοκομμένα μυρωδικά. Σερβίρουμε με ρυζι.\nΜυστικά\nΑν θέλετε να αντικαταστήσετε την κρέμα γάλακτος , μπορείτε να βάλετε γιαούρτι, αριάνι ή κεφίρ. Θα πρέπει να έχετε όποιο από τα 3 υλικά θα χρησιμοποιήσετε, σε θερμοκρασία δωματίου. Αφού ολοκληρώσετε το μαγείρεμα και το φαγητό έχει μείνει με λίγη σάλτσα, τραβήξτε το σκεύος εκτός φωτιάς και προσθέστε ένα από τα παραπάνω υλικά. Ανακατέψτε ελαφρά. Με το γιαούρτι δένει πιο σωστά και βγαίνει πιο πυκνή σάλτσα όπως γίνεται με την κρέμα γάλακτος. Εάν χρησιμοποιήσετε το γιαούρτι, αφήστε τη σάλτσα να βράσει και να πυκνώσει, αποσύρετε από τη φωτιά και ανακατέψτε το στη σάλτσα. Στην γεύση είναι τέλεια και τα τρία υλικά.",
  "instructions_list": [
    "Εκτελεση",
    "Κόβουμε πρώτα το στήθος κοτόπουλο σε μεγάλα κομμάτια. Ζεσταίνουμε το ελαιόλαδο και το ροδίζουμε για 5 με 6 λεπτά. Προσθέτουμε το κρεμμύδι και το σκόρδο και αφήνουμε για 2 με 3 λεπτά να γίνει διάφανο. Προσθέτουμε τα μανιτάρια και τις πιπεριές και αφήνουμε να πιούν τα υγρά τους. Πασπαλίζουμε με το αλεύρι κι ανακατεύουμε να ψηθεί για 2 λεπτά. Τότε προσθέτουμε το ζωμό κι αφήνουμε σκεπασμένο να σιγοβράσει μέχρι να πιει τα υγρά του. Στο τέλος προσθέτουμε αλάτι και πιπέρι. Προσθέτουμε την κρέμα γάλακτος και σιγοβράζουμε να δέσει. Πασπαλίζουμε φρεσκοκομμένο μαϊντανό.",
    "Για το ρύζι",
    "Ζεσταίνουμε το λάδι και σοτάρουμε το κρεμμύδι για 3 με 4 λεπτά. Προσθέτουμε το ρύζι και ανακατεύουμε να λαδωθεί και να γυαλίσει. Ρίχνουμε το ζωμό ζεστό και χαμηλώνουμε τη φωτιά. Προσθέτουμε αλάτι και πιπέρι και σκεπάζουμε την κατσαρόλα. Αφήνουμε να σιγοβράσει μέχρι να εμφανιστούν τρυπούλες στην επιφάνεια του ρυζιού. Τέλος προσθέτουμε τα ψιλοκομμένα μυρωδικά. Σερβίρουμε με ρυζι.",
    "Μυστικά",
    "Αν θέλετε να αντικαταστήσετε την κρέμα γάλακτος , μπορείτε να βάλετε γιαούρτι, αριάνι ή κεφίρ. Θα πρέπει να έχετε όποιο από τα 3 υλικά θα χρησιμοποιήσετε, σε θερμοκρασία δωματίου. Αφού ολοκληρώσετε το μαγείρεμα και το φαγητό έχει μείνει με λίγη σάλτσα, τραβήξτε το σκεύος εκτός φωτιάς και προσθέστε ένα από τα παραπάνω υλικά. Ανακατέψτε ελαφρά. Με το γιαούρτι δένει πιο σωστά και βγαίνει πιο πυκνή σάλτσα όπως γίνεται με την κρέμα γάλακτος. Εάν χρησιμοποιήσετε το γιαούρτι, αφήστε τη σάλτσα να βράσει και να πυκνώσει, αποσύρετε από τη φωτιά και ανακατέψτε το στη σάλτσα. Στην γεύση είναι τέλεια και τα τρία υλικά."
  ],
  "category": "Φιλέτο κοτόπουλο συνταγές,Μανιταρια συνταγες,Συνταγές με κοτόπουλο,Κοτόπουλο στο τηγάνι,Εύκολες / Γρήγορες / Οικονομικές,Κοτόπουλο κατσαρόλας,Αγίου Βαλεντίνου - Ρομαντικό δείπνο για δυο,Αλα κρεμ,Τι να μαγειρέψω σήμερα;,Συνταγές με ρύζι,Φαγητά,Video,",
  "yields": "4 servings",
  "description": "Κοτόπουλο αλά κρεμ Το καλυτερο και εύκολο, λαχταριστό και ζουμερό με κρεμώδη μανιταρια σάλτσα και ρύζι! Ολα εδω με καθε λεπτομερια",
  "total_time": 40,
  "cook_time": 30,
  "prep_time": 10,
  "cuisine": "Ελληνική",
  "equipment": [
    "Κατσαρόλα",
    "Λαβίδα",
    "Μαχαίρι"
  ],
  "image": "https://www.argiro.gr/wp-content/uploads/2021/12/kotopoulo-ala-krem-ryzi-400x400.jpg"
}
