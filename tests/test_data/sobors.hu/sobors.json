{
  "author": "Botos Claudia",
  "canonical_url": "https://sobors.hu/receptek/piskotatekercs-parizsi-kremmel-recept/",
  "site_name": "SóBors",
  "host": "sobors.hu",
  "language": "hu",
  "title": "Piskótatekercs párizsi krémmel",
  "ingredients": [
    "6 darab tojás",
    "6 evőkanál cukor",
    "6 evőkanál finomliszt",
    "1 dl habtejszín",
    "20 dkg cukor",
    "3 evőkanál kakaó (cukrozatlan)",
    "20 dkg vaj",
    "1 dl mascarpone",
    "1 evőkanál rum",
    "kakaó a szóráshoz"
  ],
  "instructions": "Piskóta:\nA tojásokat válasszuk szét, majd a sárgáját keverjük fehéredésig a cukorral.\nA tojásfehérjét verjük kemény habbá, majd forgassuk a sárgájához, ezután a lisztet szitáljuk hozzá, és óvatosan keverjük egybe a tojásos keverékkel.\nA piskótát simítsuk sütőpapírral bélelt tepsire (24x18 centiméter), majd toljuk 180 fokosra előmelegített sütőbe, és 10-15 perc alatt süssük készre.\nA piskótát még melegen tekerjük fel, és tegyük félre.\nKrém:\nA habtejszínt öntsük lábasba és melegítsük fel a cukorral együtt, addig, amíg a cukor elolvad. Ezután keverjük hozzá a kakaót is, majd tegyük félre, és hűtsük ki.\nA kihűlt főzött krémhez keverjük hozzá a vajat, mascarponét és a rumot.\nA piskótát terítsük ki, és kenjük meg a krémmel, majd tekerjük fel. A rolád tetejét szórjuk meg kakaóval, és tálalásig tartsuk hűtőben.",
  "instructions_list": [
    "Piskóta:",
    "A tojásokat válasszuk szét, majd a sárgáját keverjük fehéredésig a cukorral.",
    "A tojásfehérjét verjük kemény habbá, majd forgassuk a sárgájához, ezután a lisztet szitáljuk hozzá, és óvatosan keverjük egybe a tojásos keverékkel.",
    "A piskótát simítsuk sütőpapírral bélelt tepsire (24x18 centiméter), majd toljuk 180 fokosra előmelegített sütőbe, és 10-15 perc alatt süssük készre.",
    "A piskótát még melegen tekerjük fel, és tegyük félre.",
    "Krém:",
    "A habtejszínt öntsük lábasba és melegítsük fel a cukorral együtt, addig, amíg a cukor elolvad. Ezután keverjük hozzá a kakaót is, majd tegyük félre, és hűtsük ki.",
    "A kihűlt főzött krémhez keverjük hozzá a vajat, mascarponét és a rumot.",
    "A piskótát terítsük ki, és kenjük meg a krémmel, majd tekerjük fel. A rolád tetejét szórjuk meg kakaóval, és tálalásig tartsuk hűtőben."
  ],
  "category": null,
  "yields": "6 servings",
  "description": "A puha piskóta édes párizsi krémmel töltve készül, melyben a rum zamata is érződik, ettől lesz különleges.",
  "total_time": 105,
  "cook_time": 15,
  "prep_time": 90,
  "image": "https://kep.cdn.index.hu/1/0/4789/47897/478976/47897666_b1b9c0144433ad82534842ea54d4500f_wm.jpg",
  "keywords": [
    "süti",
    "sütemény",
    "piskóta",
    "piskótatekercs",
    "csokoládékrém",
    "párizsi krém",
    "piskótarolád",
    "piskótatekercs párizsi krémmel"
  ]
}
