{
  "host": "kuchynalidla.sk",
  "canonical_url": "kuchynalidla.sk",
  "site_name": "Kuchyňa Lidla",
  "author": "Marcel Ihnačák",
  "language": "sk",
  "title": "Špízy z jahňacieho stehna so zeleninou a s mätovou salsou",
  "ingredients": [
    "1,5 kg jahňacieho stehna",
    "olivový olej Primadonna",
    "soľ Kania",
    "čierne mleté korenie Kania",
    "kôra z 1 citróna",
    "čerstvá bazalka",
    "8 strúčikov cesnaku",
    "1 baklažán",
    "2 červené papriky",
    "2 červené cibule",
    "2 lyžice masla Pilos",
    "1,5 kg zemiakov",
    "čerstvý rozmarín",
    "2 kyslé uhorky Freshona",
    "1 strúčik cesnaku",
    "1 červená cibuľa",
    "striedka z 1 krajca chleba",
    "čerstvá bazalka",
    "čerstvá mäta",
    "olivový olej Primadonna",
    "soľ Kania",
    "čierne mleté korenie Kania",
    "1 štipľavá paprička",
    "šťava z ½ citróna"
  ],
  "ingredient_groups": [
    {
      "ingredients": [
        "1,5 kg jahňacieho stehna",
        "olivový olej Primadonna",
        "soľ Kania",
        "čierne mleté korenie Kania",
        "kôra z 1 citróna",
        "čerstvá bazalka",
        "8 strúčikov cesnaku",
        "1 baklažán",
        "2 červené papriky",
        "2 červené cibule",
        "2 lyžice masla Pilos",
        "1,5 kg zemiakov",
        "čerstvý rozmarín"
      ],
      "purpose": "Špízy"
    },
    {
      "ingredients": [
        "2 kyslé uhorky Freshona",
        "1 strúčik cesnaku",
        "1 červená cibuľa",
        "striedka z 1 krajca chleba",
        "čerstvá bazalka",
        "čerstvá mäta",
        "olivový olej Primadonna",
        "soľ Kania",
        "čierne mleté korenie Kania",
        "1 štipľavá paprička",
        "šťava z ½ citróna"
      ],
      "purpose": "Salsa"
    }
  ],
  "instructions": "Potrebujeme\n\n\n\nalobal, špajdle, panvicu, plech, papier na pečenie\n\n\n\n\n\n\t\n\n\n\n\n\nPOSTUP\n\n\n\nMäso očistíme, nakrájame na menšie kúsky, preložíme do misy, pokvapkáme olejom, ochutíme soľou a korením, kôrou z citróna, nasekanou bazalkou a plátkami 4 strúčikov cesnaku. Premiešame, prikryjeme alobalom a necháme marinovať v chladničke ideálne do ďalšieho dňa.\n\n\n\nBaklažán ošúpeme a nakrájame ho na podobné kocky ako mäso, osolíme, okoreníme.\n\n\n\nPapriky nakrájame na menšie kúsky, červenú cibuľu na mesiačiky.\n\n\n\nNa drevené špajdle postupne napichávame mäso, baklažán, papriku a cibuľu, kým spracujeme všetky suroviny. Opekáme na rozpálenej panvici s olejom. Pred koncom prihodíme maslo a panvicu zakryjeme alobalom.\n\n\n\nZemiaky nakrájame na mesiačiky, osolíme, okoreníme, pridáme rozmarín a nasekané 4 strúčiky cesnaku. Premiešame, preložíme na plech vystlaný papierom na pečenie a pečieme v rúre vyhriatej na 200 °C približne 30 minút dozlatohneda.\n\n\n\n\n\n\t\n\n\n\n\n\nSalsa\n\n\n\nV mise zmiešame nastrúhané kyslé uhorky, strúčik cesnaku, nadrobno nakrájanú červenú cibuľu, striedku z chleba, bazalku a mätu. Prilejeme olej, osolíme a okoreníme. Ochutíme nasekanou štipľavou papričkou a šťavou z ½ citróna.\n\n\n\n\n\n\t\n\n\n\n\n\nServírovanie\n\n\n\nPečené zemiaky servírujeme s opečeným špízom a salsou.",
  "total_time": 90,
  "prep_time": 90,
  "cook_time": null,
  "yields": "6 porcií",
  "image": "https://kuchynalidla.sk/storage/app/uploads/public/65f/9dc/41c/65f9dc41c13a3718878451.jpg",
  "description": "Špízy sú výbornou grilovanou pochúťkou, ktorú si ľahko pripravíte aj doma na panvici. Dôležitá je marináda a chutná príloha. Marcel si pre vás pripravil recept na špízy z jahňacieho stehna a doplnil ho mätovou salsou.",
  "category": "Hlavné jedlá",
  "instructions_list": [
    "Potrebujeme",
    "alobal, špajdle, panvicu, plech, papier na pečenie",
    "POSTUP",
    "Mäso očistíme, nakrájame na menšie kúsky, preložíme do misy, pokvapkáme olejom, ochutíme soľou a korením, kôrou z citróna, nasekanou bazalkou a plátkami 4 strúčikov cesnaku. Premiešame, prikryjeme alobalom a necháme marinovať v chladničke ideálne do ďalšieho dňa.",
    "Baklažán ošúpeme a nakrájame ho na podobné kocky ako mäso, osolíme, okoreníme.",
    "Papriky nakrájame na menšie kúsky, červenú cibuľu na mesiačiky.",
    "Na drevené špajdle postupne napichávame mäso, baklažán, papriku a cibuľu, kým spracujeme všetky suroviny. Opekáme na rozpálenej panvici s olejom. Pred koncom prihodíme maslo a panvicu zakryjeme alobalom.",
    "Zemiaky nakrájame na mesiačiky, osolíme, okoreníme, pridáme rozmarín a nasekané 4 strúčiky cesnaku. Premiešame, preložíme na plech vystlaný papierom na pečenie a pečieme v rúre vyhriatej na 200 °C približne 30 minút dozlatohneda.",
    "Salsa",
    "V mise zmiešame nastrúhané kyslé uhorky, strúčik cesnaku, nadrobno nakrájanú červenú cibuľu, striedku z chleba, bazalku a mätu. Prilejeme olej, osolíme a okoreníme. Ochutíme nasekanou štipľavou papričkou a šťavou z ½ citróna.",
    "Servírovanie",
    "Pečené zemiaky servírujeme s opečeným špízom a salsou."
  ]
}
