{
  "author": "Eisler Zsolt",
  "canonical_url": "https://streetkitchen.hu/olcso-receptek/olcso-ebedek/toltott-patisszon/",
  "site_name": "Street Kitchen",
  "host": "streetkitchen.hu",
  "language": "hu",
  "title": "Töltött patisszon",
  "ingredients": [
    "1 db patisszon (1 kg/db)",
    "1 ek só",
    "1 ek sertészsír",
    "1 fej vöröshagyma (120 g/fej)",
    "3 gerezd fokhagyma",
    "1 ek sűrített paradicsom",
    "500 g darált sertéshús",
    "2 ek daráltpaprika-krém",
    "só, bors",
    "1 mk őrölt kömény",
    "1 tk őrölt fűszerpaprika",
    "200 ml víz",
    "150 g edami sajt",
    "175 g tejföl",
    "1 gerezd fokhagyma",
    "só",
    "4 szál snidling"
  ],
  "ingredient_groups": [
    {
      "ingredients": [
        "1 db patisszon (1 kg/db)",
        "1 ek só"
      ],
      "purpose": "A patisszonhoz"
    },
    {
      "ingredients": [
        "1 ek sertészsír",
        "1 fej vöröshagyma (120 g/fej)",
        "3 gerezd fokhagyma",
        "1 ek sűrített paradicsom",
        "500 g darált sertéshús",
        "2 ek daráltpaprika-krém",
        "só, bors",
        "1 mk őrölt kömény",
        "1 tk őrölt fűszerpaprika",
        "200 ml víz",
        "150 g edami sajt"
      ],
      "purpose": "A raguhoz"
    },
    {
      "ingredients": [
        "175 g tejföl",
        "1 gerezd fokhagyma",
        "só",
        "4 szál snidling"
      ],
      "purpose": "A tálaláshoz"
    }
  ],
  "instructions": "A töltött patisszon első lépéseként a patisszon belsejét egy kis késsel kifaragjuk. A kieső részt a héjától megszabadítva apró darabokra vágjuk, nekem 200 g jött ki belőle. A patisszont bő, sós, forrásban lévő vízbe tesszük és 20 percig főzzük, majd kivesszük a vízből és félretesszük.\nZsírt melegítünk egy serpenyőben. Hozzáadjuk a finomra vágott vöröshagymát és fokhagymát, és közepes hőfokon 5 percig dinszteljük. Beletesszük a sűrített paradicsomot, közepesen erős hőfokon fél perc alatt lepirítjuk, majd rárakjuk a darált húst. 3 perc pirítás után ízesítjük a daráltpaprika-krémmel, sózzuk, borsozzuk, hozzáadjuk a fűszerköményt és az őrölt fűszerpaprikát, elkeverjük, majd felöntjük a vízzel és belerakjuk a korábban kifaragott és felaprított patisszondarabokat. Közepes hőfokon 15 percig főzzük.\nAz előfőzött patisszon belsejét megsózzuk – óvatosan, mert sós vízben főztük –, belepakoljuk a ragut, a tetejét megszórjuk a reszelt sajttal és betesszük légkeverésen a 180 fokra előmelegített sütőbe kb. 15 percre. Az idő leteltével feltesszük 200 fokra a hőfokot és grillfokozaton 5 perc alatt rápirítunk.\nTálaláshoz a tejfölben elkeverjük a zúzott fokhagymát, sózzuk és a sült patisszonnal tálaljuk, amit még megszórunk a frissen aprított snidlinggel.",
  "instructions_list": [
    "A töltött patisszon első lépéseként a patisszon belsejét egy kis késsel kifaragjuk. A kieső részt a héjától megszabadítva apró darabokra vágjuk, nekem 200 g jött ki belőle. A patisszont bő, sós, forrásban lévő vízbe tesszük és 20 percig főzzük, majd kivesszük a vízből és félretesszük.",
    "Zsírt melegítünk egy serpenyőben. Hozzáadjuk a finomra vágott vöröshagymát és fokhagymát, és közepes hőfokon 5 percig dinszteljük. Beletesszük a sűrített paradicsomot, közepesen erős hőfokon fél perc alatt lepirítjuk, majd rárakjuk a darált húst. 3 perc pirítás után ízesítjük a daráltpaprika-krémmel, sózzuk, borsozzuk, hozzáadjuk a fűszerköményt és az őrölt fűszerpaprikát, elkeverjük, majd felöntjük a vízzel és belerakjuk a korábban kifaragott és felaprított patisszondarabokat. Közepes hőfokon 15 percig főzzük.",
    "Az előfőzött patisszon belsejét megsózzuk – óvatosan, mert sós vízben főztük –, belepakoljuk a ragut, a tetejét megszórjuk a reszelt sajttal és betesszük légkeverésen a 180 fokra előmelegített sütőbe kb. 15 percre. Az idő leteltével feltesszük 200 fokra a hőfokot és grillfokozaton 5 perc alatt rápirítunk.",
    "Tálaláshoz a tejfölben elkeverjük a zúzott fokhagymát, sózzuk és a sült patisszonnal tálaljuk, amit még megszórunk a frissen aprított snidlinggel."
  ],
  "category": "Olcsó ebédek",
  "yields": "4 servings",
  "description": "Ha már unod a rántott patisszont, akkor most íme egy töltött verzió. És van egy jó hírem. Itt még csak a pucolással – ami a patisszonban az egyik legbosszantóbb – sem kell bíbelődnöd.",
  "total_time": 80,
  "cook_time": 20,
  "prep_time": 60,
  "image": "https://static.streetkitchen.hu/live/uploads/2024/07/toltott-patisszon-3-1618x855.jpg",
  "keywords": [
    "patisszon",
    "töltött"
  ]
}
