{
  "author": "Martina",
  "canonical_url": "https://www.receptyprevas.sk/recepty/buchty-na-pare-babickin-recept-na-parene-buchty/",
  "site_name": "Recepty pre Vás",
  "host": "receptyprevas.sk",
  "language": "sk-SK",
  "title": "Buchty na pare, babičkin RECEPT na parené buchty",
  "ingredients": [
    "Čerstvé droždie: 0.5 ks",
    "Mlieko: 1 dl",
    "Kryštálový cukor: 1 PL",
    "Polohrubá múka: 500 g",
    "Minerálka: 1 dl",
    "Mlieko: 1 dl",
    "Kryštálový cukor: 2 PL",
    "Vajce: 1 ks",
    "Olej: 2 PL",
    "Soľ: 1 štipka",
    "Lekvár: 16 ML",
    "Maslo: 100 g",
    "Granko",
    "Kakao",
    "Práškový cukor"
  ],
  "ingredient_groups": [
    {
      "ingredients": [
        "Čerstvé droždie: 0.5 ks",
        "Mlieko: 1 dl",
        "Kryštálový cukor: 1 PL"
      ],
      "purpose": "NA KVÁSOK"
    },
    {
      "ingredients": [
        "Polohrubá múka: 500 g",
        "Minerálka: 1 dl",
        "Mlieko: 1 dl",
        "Kryštálový cukor: 2 PL",
        "Vajce: 1 ks",
        "Olej: 2 PL",
        "Soľ: 1 štipka"
      ],
      "purpose": "NA CESTO"
    },
    {
      "ingredients": [
        "Lekvár: 16 ML"
      ],
      "purpose": "NA NÁPLŇ"
    },
    {
      "ingredients": [
        "Maslo: 100 g"
      ],
      "purpose": "NA POLIATIE"
    },
    {
      "ingredients": [
        "Granko",
        "Kakao",
        "Práškový cukor"
      ],
      "purpose": "NA POSÝPKU"
    }
  ],
  "instructions_list": [
    "Kvások. Do vlažného mlieka pridáme cukor a nadrobené čerstvé droždie. Dôkladne premiešame, aby sa droždie s cukrom rozpustili. Kvások necháme vzísť, po 5 minútach sa urobí hustá pena. Do väčšej misky pridáme suroviny na cesto a kvások, vypracujeme pružné cesto. Cesto posypeme múkou a prikryjeme utierkou.",
    "Cesto necháme na teplejšom mieste kysnúť približne hodinu, aby zdvojnásobilo objem. Tak ho preložíme na múkou vysypanú pracovnú dosku, rozvaľkáme na hrúbku 1 cm. Ostrým nožom nakrájame štvorce veľkosti cca 5x5 cm. Do každého štvorca pridáme 1 lyžičku lekváru, konce dôkladne stlačíme, otočíme spojom dole.",
    "Keď všetky buchty pripravíme, prvé kusy môžeme pariť, lebo už nakysli. Do hrnca nalejeme vodu, vložíme paráčik. Vody pridáme toľko, aby nepresahovala paráčik, bola 1 cm pod paráčikom. Na paráčik položíme papier na pečenie alebo ho potrieme olejom. Hrniec prikryjeme pokrievkou, necháme vodu zovrieť, urobí sa para.",
    "Vložíme buchty, nie príliš blízko seba, lebo parením narastú. Dávame pozor, para vie popáliť. Buchty paríme 8-10 minút. Potom pokrievku pomaly odstránime, aby nám kvapky pary nekvapli na buchty, a tak nepľasli. Opatrne ich vyberieme na tanier, popicháme ostrou špajdlou alebo ihlou. Na kvalitnej panvici opražíme maslo.",
    "Hotové buchty podávame ešte teplé, posypané s obľúbenými posýpkami - kakaovou, makovou či orechovou, poliate voňavým opraženým maslom. Ak buchty budeme konzumovať neskôr, potrieme ich olejom a prikryjeme, aby nevyschli. Keď vychladnú, môžeme ich zamraziť, a túto sladkú pochúťku máme hotovú raz-dva."
  ],
  "category": "Bezmäsitá strava,Detské recepty,Hlavné jedlá,Klasické jedlá,Múčne jedlá",
  "yields": "4 servings",
  "description": "Buchty na pare – parené buchty s lekvárom. Skvelá tradičná pochúťka pre deti, ale aj dospelých. Nech sa páči, dnes mám pre vás pripravený babičkin osvedčený recept. Recept je s podrobným fotopostupom, ktorý zvládnu aj začiatočníci. Sladké maškrtenie pre celú rodinu. Posýpky na parené buchty. Môže byť kakaová – Granko alebo kakao zmiešané s práškovým cukrom. Vynikajúca je posýpka orechová či maková – pomletý mak (orechy) zmiešame s práškovým cukrom. Dôležité je však voňavé opražené maslo, ktoré buchty a posýpku prepojí do dokonalej chuti. Dobrá rada. Buchty na pare paríme 8-10 minút. Tento čas potrebujeme, aby boli pekne nadýchané. Po naparení ich popicháme ostrou špajdlou alebo ihlou, uvoľní sa para. Buchty nesmú príliš dlho kysnúť, aby neprekysli. 1 porcia – 4 buchty (recept na 16 buchiet)",
  "total_time": 120,
  "cuisine": "Slovenská",
  "nutrients": {
    "servingSize": "1",
    "calories": "790"
  },
  "image": "https://www.receptyprevas.sk/wp-content/uploads/2022/05/buchty_na_pare.jpg"
}
