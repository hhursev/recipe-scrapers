{
  "author": "Louisa Lorang",
  "canonical_url": "https://spisbedre.dk/opskrifter/kyllingetaerte-med-butterdejslag",
  "site_name": "SPIS BEDRE",
  "host": "spisbedre.dk",
  "language": "da",
  "title": "Kyllingetærte med butterdejslåg",
  "ingredients": [
    "2 stilke bladselleri",
    "2 gulerødder",
    "1 porre",
    "2 fed hvidløg",
    "2 spsk. olivenolie til stegning",
    "salt og peber",
    "50 g smør",
    "50 g hvedemel",
    "2 dl hønsebouillon",
    "2 dl piskefløde",
    "300 g kogt kyllingebrystfilet",
    "200 g ærter fra frost",
    "1 spsk. frisk timian",
    "1 rulle butterdej",
    "1 æg til pensling"
  ],
  "instructions_list": [
    "Rens bladselleri, og skær dem i tynde skiver. Skrub eller skræl gulerødderne, og skær dem i tern. Rens porre, og pil hvidløg. Hak begge dele fint.",
    "Steg alle grøntsagerne i olie i en stor, dyb pande. De skal ikke tage farve, men falde let sammen. Krydr dem med salt og peber. Tag grøntsagerne af panden, og læg dem til side på en stor tallerken.",
    "Smelt smør i den samme pande. Pisk mel i. Tilsæt langsomt bouillon under piskning. Pisk, til saucen er glat. Tilsæt fløde, og lad saucen simre i 4-5 minutter.",
    "Tænd ovnen på 220°. Skær kyllingebrystfilet i strimler. Vend kyllingestrimler, grøntsager og ærter i saucen. Skyl og pluk timian. Kog saucen op, og smag til med timian, salt og peber.",
    "Fordel fyldet i en tærteform. Rul butterdejen ud, og læg den forsigtigt over fyldet. Klem overskydende dej sammen rundt i kanten. Klip et par små huller i midten af butterdejslåget, så damp kan slippe ud.",
    "Pisk æg med 1½ spsk. koldt vand, og pensl butterdejslåget. Bag tærten i ovnen i ca. 20 minutter, til den er gylden og lækker. Servér den lun, evt. med salat til."
  ],
  "category": "Hovedretter",
  "yields": "4 servings",
  "description": "Brug dine grøntsags- og kyllingerester i en lun tærte til middagsbordet. Det sprøde butterdejslåg er prikken over i'et.",
  "total_time": 40,
  "cook_time": 20,
  "prep_time": 40,
  "nutrients": {
    "calories": "787 kcal",
    "fatContent": "53 g",
    "carbohydrateContent": "43 g",
    "proteinContent": "33 g"
  },
  "image": "https://spisbedre-production-app.imgix.net/images/recipes/kyllingetaerte-med-butterdejslag_15964.jpg?fit=crop&crop=focalpoint&fp-x=0.44097082638046&fp-y=0.66429758726712&fp-z=1.25"
}
