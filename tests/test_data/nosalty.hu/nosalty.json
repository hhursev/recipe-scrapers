{
  "author": "Dacota",
  "canonical_url": "https://www.nosalty.hu/recept/aranygaluska-ahogy-nagymamam-kesziti",
  "category": "aranygaluska",
  "cook_time": 50,
  "cuisine": "magyar",
  "description": "Jó, hát tudom, hogy van már pár aranygaluska receptünk, de ilyen még nincs! :) Nem a tésztában van a pláne, gyanítom, a nagymamámat is Horváth Ilona tanította aranygaluskát készíteni, hanem kis apróságokban. Például, hogy a tésztában az élesztő futtatásához használt cukron kívül nincs más cukor. Nem fitnesszből, a cukor lehúzza a kelt tésztát, cukor nélkül sokkal-sokkal szebben feljön! Persze cukor nélkül nem édes, akkor meg minek, de higgyétek el, mivel minden szem egyesével meg van hengergetve a cukros dióban, pont tökéletes lesz. Egyébként az az a mozzanat, ami miatt megosztottam veletek a Nagyi jófajta aranygaluskáját. Zseniális, ahogy a kis gombócok között vastagon megbújik a cukros-diós kéreg, mint ahogy az is, ahogy a vajfürdőtől atompuhává válik. Elég egy kis villával megpiszkálni, minden golyó külön mozgatható, belül puha, kívül cukros-diós-kérges...mennyei! És akkor még nem is beszéltem arról, milyen, ha a sodóval találkozik!",
  "host": "nosalty.hu",
  "image": "https://image-api.nosalty.hu/nosalty/images/recipes/Am/SZ/aranygaluska-ahogy-nagymamam-kesziti.jpeg?w=1200&h=1200&s=78e81357b434b48faaac2ca43c8321f5",
  "ingredient_groups": [
    {
      "ingredients": [
        "50 dkg Finomliszt",
        "2 dkg Friss élesztő",
        "7 dkg Vaj",
        "3 dl Tej",
        "1 púpozott ek Cukor",
        "2 db Tojássárgája",
        "1 ek Vaj a forma kikenéséhez",
        "30 dkg Dió darált",
        "15 dkg Cukor ízlés szerint",
        "10 dkg Vaj",
        "7 dl Tej",
        "4 db Tojássárgája",
        "1 db Vanília kikapart magja",
        "6 dkg Cukor",
        "1 púpozott ek Finomliszt"
      ],
      "purpose": null
    }
  ],
  "ingredients": [
    "50 dkg Finomliszt",
    "2 dkg Friss élesztő",
    "7 dkg Vaj",
    "3 dl Tej",
    "1 púpozott ek Cukor",
    "2 db Tojássárgája",
    "1 ek Vaj a forma kikenéséhez",
    "30 dkg Dió darált",
    "15 dkg Cukor ízlés szerint",
    "10 dkg Vaj",
    "7 dl Tej",
    "4 db Tojássárgája",
    "1 db Vanília kikapart magja",
    "6 dkg Cukor",
    "1 púpozott ek Finomliszt"
  ],
  "instructions": "A szobahőmérsékletű lisztet tálba szitáljuk.\nA tejet meglangyosítjuk, elmorzsoljuk benne az élesztőt, hozzáadjuk a cukrot, és felfuttatjuk.\nA vajat megolvasztjuk, a tojássárgákkal és a felfuttatott élesztővel együtt a liszthez adjuk, és kemény munkával hólyagosra gyúrjuk. Tetejét meglisztezzük, letakarjuk, és duplájára kelesztjük.\nHa kész, ujjnyi vastagra nyújtjuk, és picipogácsaszaggatóval kiszaggatjuk.\nEgy kapcsos tortaformát vastagon kivajazunk, a vajat megolvasztjuk, a diót és a cukrot kikeverjük.\nFogjuk a pogácsákat, beleforgatjuk az olvasztott vajba, meghempergetjük a cukros dióban, és a formába sorakoztatjuk őket.\nHa az egész kész, előmelegített sütőbe toljuk letakarva (a dió könnyen odakap).\nAmíg sül, elkészítjük a sodót: A tejet a vaníliarúd kikapart magjával felforraljuk, majd levesszük a tűzről.\nEgy másik lábosban kikeverjük a tojássárgákat a cukorral és a liszttel.\nApránként hozzáadva a vaníliás tejet, kis lángon sűrűre főzzük (nem nagyon sűrűre, nem puding!).\nMegvárjuk, míg a kész aranygaluska is hűl egy kicsit, majd széttépjük (nem vágjuk), és nyakon öntjük a sodóval.",
  "instructions_list": [
    "A szobahőmérsékletű lisztet tálba szitáljuk.",
    "A tejet meglangyosítjuk, elmorzsoljuk benne az élesztőt, hozzáadjuk a cukrot, és felfuttatjuk.",
    "A vajat megolvasztjuk, a tojássárgákkal és a felfuttatott élesztővel együtt a liszthez adjuk, és kemény munkával hólyagosra gyúrjuk. Tetejét meglisztezzük, letakarjuk, és duplájára kelesztjük.",
    "Ha kész, ujjnyi vastagra nyújtjuk, és picipogácsaszaggatóval kiszaggatjuk.",
    "Egy kapcsos tortaformát vastagon kivajazunk, a vajat megolvasztjuk, a diót és a cukrot kikeverjük.",
    "Fogjuk a pogácsákat, beleforgatjuk az olvasztott vajba, meghempergetjük a cukros dióban, és a formába sorakoztatjuk őket.",
    "Ha az egész kész, előmelegített sütőbe toljuk letakarva (a dió könnyen odakap).",
    "Amíg sül, elkészítjük a sodót: A tejet a vaníliarúd kikapart magjával felforraljuk, majd levesszük a tűzről.",
    "Egy másik lábosban kikeverjük a tojássárgákat a cukorral és a liszttel.",
    "Apránként hozzáadva a vaníliás tejet, kis lángon sűrűre főzzük (nem nagyon sűrűre, nem puding!).",
    "Megvárjuk, míg a kész aranygaluska is hűl egy kicsit, majd széttépjük (nem vágjuk), és nyakon öntjük a sodóval."
  ],
  "language": "hu",
  "nutrients": {
    "servingSize": "2374 g",
    "calories": "7031.58 g",
    "fatContent": "402.1964 g",
    "fiberContent": "35.76 g",
    "sugarContent": "279.5564 g",
    "sodiumContent": "602.54 g",
    "proteinContent": "151.682 g",
    "cholesterolContent": "1697.6 mg",
    "carbohydrateContent": "715.9344 g"
  },
  "prep_time": 40,
  "site_name": "NoSalty",
  "title": "Aranygaluska ahogy a nagymamám készíti",
  "total_time": 90,
  "yields": "6 servings"
}
