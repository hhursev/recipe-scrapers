{
  "author": "Il Cucchiaio d'Argento",
  "canonical_url": "https://www.cucchiaio.it/ricetta/pesce-spada-al-miele-millefiori-pomodorini-e-patatine-novelle/",
  "site_name": "Il Cucchiaio d'Argento",
  "host": "cucchiaio.it",
  "language": "it",
  "title": "Pesce spada al miele millefiori, pomodorini e patatine novelle",
  "ingredients": [
    "4 fette di pesce spada di circa 200 g l'una",
    "20 patatine novelle",
    "1 spicchio d'aglio",
    "1 grappolo di pomodorini",
    "2 cucchiai di pinoli tostati",
    "4-5 cucchiaini di miele millefiori",
    "1 bicchiere di aceto di vino",
    "foglioline di mirto",
    "prezzemolo",
    "erba cipollina",
    "olio extravergine di oliva",
    "sale",
    "pepe"
  ],
  "instructions": "Iniziate la preparazione del pesce spada al miele millefiori, pomodorini e patatine novelle mettendo a marinare le fette di pesce. Poggiatele su un piatto, aggiungete alcune foglie di mirto, l'aglio a fettine, un giro d'olio e lasciatele marinare per dieci minuti. In un tegame scaldate tre cucchiai d'olio, adagiatevi le fette di pesce spada e cuocetele per circa 2 minuti per lato o comunque fino a quando si forma una crosticina. Trasferitele su una teglia e passatele per circa 5 minuti in forno a 200°. Sfornatele e fatele riposare al caldo per una decina di minuti.\nIntanto tagliate a cubetti i pomodorini, cospargeteli con un po' di sale, un pizzico di pepe, prezzemolo ed erba cipollina tritati finemente. Preparate la salsina al miele: in una casseruola scaldate l'aceto facendolo ridurre di un quarto, aggiungete il miele millefiori e assaggiate per controllarne il sapore, se troppo agro aggiungete altro miele. Lasciate raffreddare.\nInfine, incorporate il tutto ai pomodori, mescolate bene, aggiungete olio, pinoli, regolate di sale e fate riposare. Sbollentate le patatine in acqua salata, asciugatele e insaporitele in una padella con un filo d’olio.\nDisponete le fette di pesce spada sul piatto da portata: completate con le patatine e cospargete su tutto la salsina al miele.",
  "instructions_list": [
    "Iniziate la preparazione del pesce spada al miele millefiori, pomodorini e patatine novelle mettendo a marinare le fette di pesce. Poggiatele su un piatto, aggiungete alcune foglie di mirto, l'aglio a fettine, un giro d'olio e lasciatele marinare per dieci minuti. In un tegame scaldate tre cucchiai d'olio, adagiatevi le fette di pesce spada e cuocetele per circa 2 minuti per lato o comunque fino a quando si forma una crosticina. Trasferitele su una teglia e passatele per circa 5 minuti in forno a 200°. Sfornatele e fatele riposare al caldo per una decina di minuti.",
    "Intanto tagliate a cubetti i pomodorini, cospargeteli con un po' di sale, un pizzico di pepe, prezzemolo ed erba cipollina tritati finemente. Preparate la salsina al miele: in una casseruola scaldate l'aceto facendolo ridurre di un quarto, aggiungete il miele millefiori e assaggiate per controllarne il sapore, se troppo agro aggiungete altro miele. Lasciate raffreddare.",
    "Infine, incorporate il tutto ai pomodori, mescolate bene, aggiungete olio, pinoli, regolate di sale e fate riposare. Sbollentate le patatine in acqua salata, asciugatele e insaporitele in una padella con un filo d’olio.",
    "Disponete le fette di pesce spada sul piatto da portata: completate con le patatine e cospargete su tutto la salsina al miele."
  ],
  "category": "Secondi",
  "description": "Quella del pesce spada al miele millefiori, pomodorini e patatine novelle è la ricetta originale di un secondo piatto sano e leggero. Un abbinamento inusuale che conquista grazie alla freschezza dei sapori ben equilibrati e alla facilità di esecuzione.",
  "ratings": 4.0,
  "ratings_count": 7,
  "image": "https://www.cucchiaio.it/content/cucchiaio/it/ricette/2017/10/pesce-spada-al-miele-millefiori-pomodorini-e-patatine-novelle/jcr:content/header-par/image-single.img10.jpg/1610381008015.jpg",
  "keywords": [
    "Pesce spada al miele millefiori",
    "pomodorini e patatine novelle"
  ]
}
