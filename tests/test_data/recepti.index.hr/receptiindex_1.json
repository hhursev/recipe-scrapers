{
  "author": "Index Recepti",
  "canonical_url": "https://recepti.index.hr/recept/1328-burek-sa-sirom",
  "site_name": "Index Recepti",
  "host": "recepti.index.hr",
  "language": "hr",
  "title": "Burek sa sirom",
  "ingredients": [
    "650 g gotovih kora za pite",
    "500 g svježeg kravljeg punomasnog sira",
    "undefined žličice soli",
    "100 ml suncokretovog ulja",
    "500 ml mineralne vode"
  ],
  "instructions_list": [
    "Koristite okrugli kalup promjera 33 cm. Dno kalupa premažite s 3 žlice ulja, a zatim položite dvije kore na dno i lagano ih rukama pritisnite.",
    "U veću posudu ulijte mineralnu vodu, sol i preostalo ulje te pjenjačom dobro promiješajte sastojke.",
    "Kore lagano premažite pripremljenom tekućinom, a na koru stavite 2 do 3 žlice sira. Sir lagano rasporedite po površini kore ( sa žlice skidajte male količine sira i stavljajte ga kao male hrpice).",
    "Stavite praznu koru i opet ju lagano utisnite rukama i premažite kistom i mješavinom ulja, soli i mineralne vode. Sir ponovno rasporedite po površini. Ponovite postupak s dodavanjem kore, a na nju ovaj put sir rasporedite po rubovima.",
    "Višak kora koji visi prema van sada preklopite prema unutra i lagano premažite kistom. Ovaj put nemojte stavljati sir, ali stavite praznu koru. Na praznoj kori ponovite cijeli postupak, dok ne potrošite sav sir.",
    "Zadnje dvije kore stavite na sloj sira, lagano pritisnite rukama, premažite kistom, a višak preklopite prema unutra. Još malo premažite površinu te je lagano izbodite čačkalicom.",
    "Zagrijte pećnicu na 210 stupnjeva i pecite 40 minuta. Izvadite iz pećnice i rubove odvojite pomoću noža, pažljivo preokrenite na dasku, narežite na 4 dijela i poslužite."
  ],
  "category": "Kruh i peciva,Jeftini recepti,Bosanska kuhinja,Turska kuhinja",
  "yields": "4 servings",
  "description": "Burek, tvrde naši susjedi iz Bosne, može biti samo od mesa, a sve ostalo su pite. No burek je originalno iz Turske, a tamo ga najčešće pripremaju upravo sa sirom. Pita ili burek, svi se možemo složiti da je najbolji kad je poslužen topli uz čašu hladnog jogurta.",
  "total_time": 60,
  "cook_time": 40,
  "prep_time": 20,
  "cuisine": "Bosanska,Turska",
  "ratings": 5.0,
  "ratings_count": 32,
  "image": "https://recepti-api.index.hr/img/preview/large/recipe-mobile/bf828ef7-fadd-442d-a27b-068586b974df/shutterstock_1723231303.jpg",
  "keywords": [
    "burek sa sirom",
    "svježi sir",
    "gotove kore",
    "vučeno tijesto"
  ]
}
